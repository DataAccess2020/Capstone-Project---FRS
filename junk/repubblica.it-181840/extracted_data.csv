28;"E attacca Appendino: va in piazza ma non dà i fondi. Il Pd: deve dimettersi. La sindaca: inqualificabile";"L'assessora regionale Chiara Caucino, leghista, che si occupa della nuova legge sugli affidi finisce nella bufera.  A rinfocolare lo scontro sul progetto ""Allontanamento zero"", dopo la manifestazione di sabato con oltre 400 persone in piazza per chiedere in ritiro della legge, sindaca di Torino compresa, questa volta sono le parole della Caucino ad alzare il livello dello scontro: “Accetto qualunque critica, ma non da donne che non hanno figli. C'è chi parla e non è nemmeno madre, forse prima di parlare dovrebbe passare per quel sacro vincolo. Sono arrabbiata con chi non capisce che non strumentalizzo i bambini e che il mio interesse è tutelarli: lo faccio per mio figlio e per tutti i bambini. Perché i figli sono dei genitori e non dello Stato, al contrario di quanto credono alcune parti politiche» ha detto l'esponente della giunta di centrodestra guidata da Alberto Cirio durante un incontro organizzato dal Comitato Cittadini per i Diritti Umani a Torino.
			Torino in piazza contro l'Allontanamento zero
    
Parole che hanno scatenato la reazione di tutte le opposizioni, con il Pd che chiede le dimissioni dell'assessore. «Caucino vuole tappare la bocca a chi contrasta la sua proposta di legge su allontanamento zero pur non avendo figli"" – dice il segretario Pd Piemonte Paolo Furia. ""Neanche troppo velato riferimento a chi tra le nostre fila sta seguendo, con competenza e tenacia quotidiana, la battaglia, condivisa da servizi sociali, istituzioni e associazioni, contro la sua propagandistica proposta di legge - aggiunge -. Siamo dunque già al secondo insulto e offesa personale nei riguardi di qualcuno di noi da parte di assessori regionali di questa 'moderatissima' giunta. Ora basta. Il presidente Cirio perderà credibilità se non interverrà subito nel mettere fine a questa sceneggiata dell'assessore Caucino. La quale, avendo dimostrato di non essere all'altezza del ruolo, dovrebbe dare le dimissioni seduta stante e chiedere scusa a chi ha offeso""
L'intervista. L'assessora: ""Pronta al dialogo""
All'attacco anche Silvio Magliano dei Moderati: “Sono affermazioni gravissime – dice espressione della sua completa inadeguatezza a rivestire il suo ruolo. Parole offensive da tutti i punti di vista: per le donne in generale, per chi vorrebbe avere figli, ma non può averne per innumerevoli motivi”. Marco Grimaldi di Luv - che chiede a Cirio di pretendere le scuse dalla sua assessora - parla di “sessismo reazionario e oltranzismo teocon”, mentre la capgruppo del Movimento 5 stelle, FRancesca Frediani, sottolinea come “l’assessore Caucino si sia costruita una realtà parallela in cui tutti i genitori agiscono per il bene del bambino, mentre le famiglie affidatarie sarebbero spinte solo da motivazioni economiche”.
Un punto cardine della nuova legge regionale, infatti, è lo spostamento delle risorse, 44 milioni, dai servizi sociali alle famiglie in difficoltà. ""Con il disegno di legge 'Allontanamenti zero' stiamo toccando interessi per quasi 60 milioni - è questo il valore annuale del sistema infanzia in Piemonte - capisco che ci sia chi si preoccupa. Spostiamo i fondi - ha rimarcato Caucino - per darli alle famiglie, è questo che preoccupa”. Contro la legge si è espressa anche la sindaca di Torino Chiara Appendino, in piazza sabato con la sua vice sindaca Schellino e la fascia tricolore. ""La sindaca Appendino era in piazza per manifestare contro di me – attacca Caucino - Il vero problema e' che in questi anni non ha trovato i soldi per implementare il sistema infanzia. Oggi e' facile puntare il dito"". 
Ma la sindaca non ci sta. ""Inqualificabili le affermazioni dell’assessora leghista Chiara Caucino, sul ruolo della donna e sulla sacralità del vincolo genitoriale come mero fenomeno biologico. Inaccettabile poi il giudizio sui manifestanti di sabato scorso, definiti sciocchi o ignoranti. Se questi sono i presupposti da cui nascono le sue proposte di legge, si spiega la totale inconsistenza e dannosità del ddl “Affidamenti zero. Il Presidente Cirio chieda - a tutela dell'onorabilità dell'istituzione che rappresenta - le scuse dell’assessora Caucino, e torni sui suoi passi sul disegno di legge in questione"".
 "
35;"Il renziano Faraone contro Grasso minaccia di votare la fiducia al decreto solo se il testo non cambia. Ma così sarebbero a rischio molti processi";"ROMA - Dalla prescrizione alle intercettazioni. L'offensiva dei renziani sulla giustizia non solo continua, ma alza anche i toni. Al Senato scoppia la bagarre in commissione Giustizia sul decreto intercettazioni, che deve essere convertito entro la fine del mese, passando anche alla Camera. Quindi tempi strettissimi. Ma il renziano Davide Faraone si scatena contro Piero Grasso di Leu e contesta la sua proposta di cambiare un passaggio del decreto che affronta la vexata quaestio delle registrazione fatte perché autorizzate per un reato, ma che poi ne rivelano un altro. Dopo una riunione della maggioranza la settimana scorsa al ministero della Giustizia con il Guardasigilli Alfonso Bonafede, era stato deciso di autorizzarne l'uso, ma solo a patto che il nuovo reato scoperto consentisse a sua volta la possibilità di fare intercettazioni. Alla riunione era presente anche il renziano Giuseppe Cucca che non aveva sollevato perplessità.rep
		    
		          	
		        
		        	Approfondimento
		        	
			        	Conte va in pressing su Italia viva: “Dentro o fuori in pochi giorni”
			      	di TOMMASO CIRIACO
			      	
		    
    Invece Faraone ha puntato i piedi, contestando Grasso che condivide, e ha firmato l'emendamento. ""A scanso di equivoci - dice il senatore di Iv - noi votiamo la fiducia sul decreto intercettazioni come ha chiesto il Governo. Ma per cambiarlo serve il consenso di tutti. Chi forza a colpi di emendamento spacca la maggioranza"". E via su Twitter con lo slogan ""sì fiducia, no provocazioni"". Inevitabile, a questo punto, la bagarre in commissione Giustizia, con due successivi rinvii, che alla fine comportano anche lo slittamento dell'aula, dove è in calendario l'inizio del dibattito sulle intercettazioni, e il primo voto sulla pregiudiziale di costituzionalità.
 A scanso di equivoci. Noi votiamo la fiducia su DL intercettazioni come chiesto dal Governo. Per cambiarlo serve il consenso di tutti. Chi forza a colpi di emendamento spacca la maggioranza. Si fiducia, no provocazioni.— Davide Faraone (@davidefaraone) February 18, 2020 	
   		C'è da tener conto, tecnicamente, che l'emendamento proposto da Grasso è importante in quanto, a seguito di una sentenza delle sezioni unite della Cassazione di gennaio, emessa subito dopo il varo del decreto legge a fine dicembre, le intercettazioni che riguardano un nuovo reato non possono essere usate per far partire una nuova inchiesta, ma solo nell'ambito di quella già in corso. L'emendamento prevede invece che si possano utilizzare a patto che il nuovo reato consenta a sua volta di attivare un'intercettazione. Comunque la maggioranza non ha messo paletti contro Faraone tant'è che il sottosegretario alla Giustizia, l'orlandiano Dem Andrea Giorgis, dice: ""Stiamo valutando se è possibile apportare nuove modifiche per riformulare l'emendamento Grasso, che è ragionevole, per renderlo ancora più ragionevole"".
 "
37;"L'addio è arrivato poco dopo le 16 sulla chat dei parlamentari di Leu: ""Un abbraccio e un caro saluto a tutti""";"ROMA - L'addio è arrivato poco dopo le 16 sulla chat dei parlamentari di Leu: ""Un abbraccio e un caro saluto a tutti"". Ad andarsene dal gruppo è Michela Rostan. Attesa ora a braccia aperte dai renziani di Italia Viva. La deputata aveva però già scritto alcune ore prima una lettera indirizzata al capogruppo Federico Fornaro.Una lettera amareggiata in cui ha spiegato le ragioni dell'addio politico a Liberi e uguali. ""Non posso più affrontare battaglie politiche che sono per me fondamentali in assoluta solitudine"", dice. E ricostruisce  i momenti che sono stati per lei più difficili: l'impegno per consentire il rinnovo dei farmaci che combattono l'epatite C di restare nel Fondo per gli innovativi oltre la scadenza di aprile.
Ma dopo deciine di audizioni, dopo che malati e associazioni hanno  affermato che debellare la malattia è prosimo ormai e quindi fondamentale che i farmaci innovativi fossero rinnovati per altri 6-12 mesi, è prevalsa evidentemente un'altra campana. Rostan allude agli interessi economici dell'Aifa. Racconta di avere cercato di inserire u emendamento nel Milleproroghe su questo. Niente da fare. Nessuna sponda dal ""nostro"" ministro della Salute, Roberto Speranza: scrive.
Altra delusione sulla legge per il contrasto alla violenza sui medici e il personale sanitario in servizio. Anche questa una battaglia, afferma Rostan, ""in cui mi sono impegnata per il riconoscimento a queste figure dello status di pubblici ufficiali"". Sulla quale, insiste, il ministro Speranza avrebbe dovuto essere d'accordo. Ma non se ne è fatto nulla. Conclusione: ""Sono bocconi troppo amari da digerire"". Da qui la scelta ""che assumo con amarezza"". La decisione da qualche settimana era nell'aria. Ed è stato affidato a Guglielmo Epifani, l'ex segretario del Pd ora leader di Articolo 1, il compito di convincere Rostan a restare nel gruppo. La deputata, 38 anni, era uscita dal Pd con i bersaniani per confluire in Articolo 1.
""E' una decisione mia. Una decisione politica che tuttavia non c'entra con la questione del governo. Continuerò a votare la fiducia"". Così la deputata.
 "
40;"La Cina ora valuta la messa al bando degli animali selvatici";"Un primario di uno degli ospedali di Wuhan è morto oggi, ucciso dal coronavirus. Liu Zhiming - questo il suo nome - dirigeva un reparto del Wuhan Wuchang Hospital. Lo scorso venerdì un infermiere di 59 anni dello stesso nosocomio era deceduto a causa del Covid-19.Oms in Cina. A Pechino è arrivata la task force dell'Organizzazione mondiale della Sanità. Gli esperti dovranno controllare i criteri di conteggio dell'epidemia e capire se davvero la situazione è sotto controllo come pare dagli ultimi bollettini. La missione dell'Oms ha già avuto i primi incontri con le controparti cinesi, quando il numero di morti dell'epidemia di coronavirus Covid-19 è salito a 1.775 e i contagi hanno superato i 70.000. E' slittata persino la sessione plenaria del parlamento cinese, un appuntamento annuale che si tiene ormai da un quarto di secolo sempre il 5 marzo. E a Wuhan il governo cinese sta mandando 30mila specialisti, anche di alto livello. E in più 1200 medici militari.
		          	
		        
		        	Cronaca
		        	
			        	Coronavirus, l'Oms: ""Nemico pubblico numero 1"". Migliorano i due ricoverati a Roma
			      	
		    
    Lo ha annunciato su Twitter il direttore generale dell'Oms, Tedros Adhanom Ghebreyesus, parlando di ""impazienza"" su questa ""importante collaborazione che contribuirà alla conoscenza globale dell'epidemia di Covid-19"".
The #coronavirus outbreak is still an emergency for China and it is impossible to tell where the epidemic will spread, Tedros Adhanom Ghebreyesus, director general of the World Health Organization, says. #WorldHealthOrganization https://t.co/t0MlnwrSPE— Al Arabiya English (@AlArabiya_Eng) February 16, 2020 Mi Feng, portavoce della Commissione sanitaria nazionale (Nhc) cinese, ha ribadito ieri che il rallentamento di casi accertati mostra che la Cina sta prendendo il controllo dell'epidemia. Domenica sono stati confermati 115 nuovi casi su scala nazionale al netto dell'Hubei, epicentro dell'epidemia, in calo per il tredicesimo giorno di fila. Un'ipotesi su cui il numero uno dell'Oms ha messo in guardia, rilevando che ""è impossibile predire quale direzione prenderà questa epidemia"".

Il focolaio
Sono oltre 40mila le persone ricoverate negli ospedali della provincia di Huebei:1773 sono in condizioni critiche ed oltre 8mila sono gravi. Sono 1933 i nuovi casi registrati ieri nella provincia, con 100 decessi, con una flessione rispetto alle precedenti 24 ore durante le quale 139 pazienti erano morti a causa del virus. Sono in tutto 58mila i casi di Covid-19 che si sono avuti nella provincia, 41mila dei quali nella città di Wuhan.

Le misure a Pechino
Nel Comitato permanente del 13/mo Congresso nazionale del popolo, l'assemblea legislativa cinese, che terrà a Pechino il 24 febbraio la 16/ma sessione bimestrale si valuterà ""una bozza di decisione sul bando del commercio illegale di animali selvatici e l'eliminazione delle cattive abitudini di mangiare animali selvatici a tutela della salute e della sicurezza della vita delle persone"". Il coronavirus si ritiene sia stato sviluppato da pangolini o pipistrelli.
Sono state introdotte ieri misure severe che impongono ai residenti di rimanere nelle loro case, con un controllo continuo dei loro movimenti. E' stato inoltre vietato a tutte le auto civili di circolare ed istituito un sistema obbligatorio di registrazione se si acquistano medicinali per il raffreddore.

La nave
Fra i passeggeri contagiati a bordo della Diamond Princess ""sembrerebbe che ci sia un nostro connazionale, che però è partito col volo americano perché è residente in America, sposato con una donna americana. Aspettiamo ancora conferme"". Lo ha detto Stefano Verrecchia, capo dell'Unita di crisi della Farnesina, ad Agorà Rai Tre. Verrecchia ha sottolineato che ""sarebbe il primo caso di un italiano"", mentre ""fra i connazionali di cui ci dobbiamo occupare noi non risulta al momento alcun contagiato"". Sulla nave i nuovi contagiati sarebbero 99, raggiungendo il numero totale di 454.Coronavirus, i passeggeri americani della Diamond Princess vengono portati via in pullman
		 
         
    						
											
						in riproduzione....
					
				
			
    	
    	
        
	         
	         	
	         		Condividi
	         	 
	         
        
        
    
    Il resto del mondo
Il Giappone intanto ha deciso di cancellare gli eventi pubblici di celebrazione del compleanno del nuovo imperatore, Naruhito per i timori legati alla propagazione del coronavirus."
45;"Salini: ""Questa è un'opera unica"". Bucci: ""Messaggio di efficienza""";"È stata conclusa oggi l'ultima delle 18 pile, giganti in cemento armato alti 40 metri che sorreggeranno il nuovo Ponte di Genova costruito dalla joint venture PerGenova tra Salini Impregilo e Fincantieri. Il viadotto è destinato a sostituire il ponte Morandi crollato il 14 agosto del 2018 a Genova facendo 43 vittime. Dopo la rimozione delle macerie i lavori sono iniziati nell'estate dell'anno scorso. ""Un risultato unico - scrive in una nota Salini Impregilo - che si comprende solo riavvolgendo il nastro del tempo: la prima fondazione è stata iniziata il 25 giugno 2019. In pochi mesi sono state eseguite le sottofondazioni, le fondazioni e le elevazioni, con una media di circa 3 pile al mese"".
			Completata l'ultima pila del ponte
    
Le pile, tra parti esposte e sotterranee, sfiorano un'altezza complessiva di 1.500 metri, l'equivalente di due grattacieli come il Burj Khalifa. Le loro dimensioni esterne sono costanti (9,50 per 4,00 metri), per garantire uniformità prospettica all'opera e velocità di realizzazione grazie all'utilizzo della stessa tipologia di cassero esterno. La sezione delle pile ha una forma ad ellisse senza angoli netti, permettendo alla luce di scivolare sulla superficie mitigando l'impatto visivo e la presenza nel contesto urbano di questi giganti. Su di essi poggia l'impalcato.
Ad oggi sono dieci le campate già issate, e anche su questo fronte il lavoro non si ferma mai. Dopo il varo del primo dei tre impalcati da 100 metri e quello della quarta campata a levante solo due giorni dopo, il ponte visibile misura ormai 550 metri, superando la metà della lunghezza complessiva di 1067 metri.rep
		    
		            
		        
		        	Approfondimento
		        	
			        	Genova, altra opera di Morandi a rischio. Il ministero in allarme per l'elicoidale
			      	di GIUSEPPE FILETTO
			      	
		    
     ""Questa è un'opera unica sotto tanti punti di vista - ha commentato l'amministratore delegato Salini Impregilo Pietro Salini, presente in cantiere insieme al Commissario straordinario per il ponte e sindaco della città di Genova Marco Bucci, al presidente della Regione Liguria Giovanni Toti, al general manager corporate and finance Salini Impregilo Massimo Ferrari e all'amministratore delegato Pergenova Nicola Meistro - la componente innovativa e sostenibile, i tempi di realizzazione, la pressione e l'attenzione dell'opinione pubblica, l'attenzione alla qualità e alla sicurezza delle lavorazioni, e naturalmente la sua stessa ragion d'essere. Per questo prima di tutto voglio ringraziare le maestranze, gli ingegneri e i lavoratori che a vario titolo animano questo sforzo comune e che sono i nostri eroi"".Salini a Genova: ""Temperanza e buon senso"" per costruire il nuovo ponte
		 
         
			#player_img_{{media.get_kpm3id}} {
                height: {{media.get_width|mul:9|div:16}}px;
            }
	    
    						
											
						in riproduzione....
					
				
			
    	
    	
        
	         
	         	
	         		Condividi
	         	 
	         
        
        
    
    
""Costruire quest'opera - ha proseguito Salini - è come indossare i colori della Nazionale. C'è la spinta di milioni di persone che guardano e tifano perché tutti insieme riusciamo a vincere la sfida che ci siamo posti per il Paese. E questa è la soddisfazione più grande per chi fa il nostro lavoro. Ma vi assicuro che questo di Genova non è un miracolo, è il frutto di una potenzialità inespressa delle grandi aziende italiane. Nel nostro Paese esistono eccellenze in grado di realizzare grandi opere in tempi brevi, attendono solo l'opportunità di farlo. Questa - ha concluso Salini - è la visione che abbiamo avuto con Progetto Italia, per far ripartire le opere e creare occupazione"".
""Questo è un bel momento simbolico, in meno di otto mesi, dal 25 giugno, giorno della prima gettata, abbiamo tutte le pile pronte ed è un messaggio di efficienza non solo per Genova ma per tutta l'Italia"". Così il sindaco di Genova e commissario per la ricostruzione del viadotto sul Polcevera Marco Bucci, nel corso del sopralluogo in cantiere per il completamento dell'ultima delle 18 pile. ""Qui ho visto non solo la capacità ma anche l'orgoglio di chi ha lavorato di sentirsi parte di un importante progetto - prosegue Bucci -. Quando l'intelligenza si unisce al cuore e alla passione si crea la giusta sinergia"".rep
		    
		            
		        
		        	Locali
		        	
			        	Sprint per il Morandi, l'Himera attende: l'Italia a due velocitÃ 
			      	di ANTONIO FRASCHILLA
			      	
		    
    Bucci è consapevole che la velocità con cui sta procedendo il cantiere è legata alla straordinarietà della situazione, che include la deroga al codice degli appalti: ""Seguendo il codice degli appalti ci vorrebbero circa due anni e mezzo per assegnare i lavori - afferma - Noi ci abbiamo messo tre settimane e mezzo, questi due numeri danno l'idea di cosa vuol dire lavorare in questo modo. Non bisogna pensare che abbiamo preso delle scorciatoie, abbiamo sempre fatto tutto quello che si doveva fare ma in parallelo e non in modo consequenziale, questa è la tipologia di lavoro che ci ha portato al successo"".
""Questo è il cantiere del buon senso perché tutti hanno dimostrato buon senso e buona volontà, dalle imprese, che ci lavorano ormai da un anno, giorno e notte, 24 ore su 24, alle istituzioni, che hanno saputo dialogare, trovare accordi, aggirare ostacoli burocratici e trovare la strada per arrivare a questo straordinario risultato"", questo il commento del presidente della Regione e commissario per l'emergenza legata a ponte Morandi Giovanni Toti, in occasione del completamento dell'ultima delle 18 pile su cui poggerà il nuovo ponte.
""Ma è anche il cantiere del buon senso di una città e di un quartiere che hanno saputo reagire con grande collaborazione - continua Toti - nonostante gli innegabili disagi e difficoltà che hanno investito quest'area della città, su cui nei prossimi anni comunque arriveranno investimenti straordinari. Basti pensare, partendo dal mare, a quelli sul porto nell'area del ponente, la risistemazione di tutta l'area della sponda del Polcevera e poi, come promesso ieri dal sindaco Bucci, la risistemazione del quartiere di Cornigliano, gli investimenti che arriveranno sul ribaltamento a mare dello stabilimento Fincantieri di Sestri Ponente e la messa in sicurezza idraulica di tutta quell'area della città. Stiamo parlando di centinaia di milioni di euro che cambieranno la faccia al ponente di Genova""."
48;"Il numero uno di Intesa Sanpaolo punta a un utile netto di oltre 6 miliardi nel 2022 e ipotizza di distribuire un dividendo per azione pari a 0,2 euro (a valere sul 2020) e superiore a 0,2 euro (sul 2021). CariCuneo (primi soci di Ubi): ""Stiamo già valutando""";"ROMA - ""Grazie a questa operazione, la banca che nasceràdall'integrazione tra Intesa Sanpaolo e Ubi Banca potrà essere uno dei leader del sistema bancario europeo"". Così Carlo Messina, l'amministratore delegato di Intesa Sanpaolo, ha commentato in mattinata l'annuncio del colpo a sorpresa del mondo bancario: la sua offerta da quasi 4,9 miliardi per acquisire Ubi Banca. Un tentativo di acquisto, attraverso l'offerta di azioni Intesa Sanpaolo, che per Messina si situa a un prezzo ""equo"" e che comunque ""non abbiamo alcuna intenzione di aumentare"". Una proposta che, si augura il capo-azienda di Intesa, ""il cda e il management di Ubi"" possa ""considerare positivamente"".
Il board della banca messa nel mirino si riunirà domani, mercoledì 19 febbraio, per le valutazioni del caso. Intanto la Fondazione CariCuneo (Crc), primo azionista di Ubi al 5,91%, fa sapere che ""sta già esaminando, con gli altri soci del Comitato Azionisti di Riferimento"" il dossier e valutando ""con particolare attenzione le implicazioni dell'offerta e i possibili scenari, alla luce della centralità di Ubi per l'Italia e il suo sistema bancario e finanziario"".
Nella nuova banca, se dovesse andare in porto, il marchio Ubi ""non ci sarà"". Ci saranno altri numeri: ""L'ammontare degli impieghi sarà di circa 460 miliardi di euro; il risparmio che gli italiani affidano alla nuova banca supererà il valore di 1,1 trilioni, i ricavi saranno pari a 21 miliardi: queste cifre esprimono tutta la forza dell'economia italiana, le capacità del nostro sistema imprenditoriale e la solidità del patrimonio delle nostre famiglie"", quelli elencati da Messina. ""Il nostro settore, a livello europeo, è entrato in una nuova fase che richiede maggiori dimensioni, una più ampia capacità di investire e l'adozione di un nuovo modello di finanza sostenibile"".SEGUI IL TITOLO INTESA SANPAOLO
Il nuovo soggetto punta a un utile netto di oltre 6 miliardi di euro nel 2022 e ipotizza di distribuire un dividendo per azione di 20 cent nel 2020 e superiore a tale cifra l'anno successivo. Un livello, quest'ultimo, giudicato superiore alle attese dagli analisti di Goldman Sachs. Tra gli obiettivi, anche la riduzione dei crediti deteriorati senza costi per gli azionisti e la conferma di una elevata solidità patrimoniale (con un common equity ratio, indicatore chiave sullo stato di salute di un istituto, superiore al 13%).Intesa Sanpaolo e Ubi, i big del credito a confronto
Grazie alla sua capacità reddituale e alla solidità patrimoniale, la banca potrà garantire ""30 miliardi di euro di credito aggiuntivo nei prossimi 3 anni a sostegno dell'economia italiana, aumentare da 50 a 60 miliardi le nuove erogazioni a favore della Green Economy e  incrementare da 5 a 6 miliardi il plafond destinato a investimenti nella economia circolare"".SEGUI IL TITOLO UBI
Messina descrive Ubi ""tra le banche di medie dimensioni del nostro Paese, certamente quella meglio amministrata in termini di qualità del bilancio e impegno nei confronti dell'economia reale e della sostenibilità. Siamo convinti che il consigliere delegato e il management team di Ubi abbiano svolto un eccellente lavoro e possano avere rilevanti prospettive nel gruppo che nascerà da questa operazione"". A colloquio con gli analisti, il capo azienda di Intesa rassicura circa il fatto che ci sia un ""rischio di esecuzione contenuto"" nell'operazione e ""nessun costo per gli azionisti"".
Ai manager della banca 'preda', Messina rivolge un invito preciso: ""Il ceo Victor Massiah e il management team hanno fatto un lavoro eccellente nel creare una banca solida e ben gestita che si adatta perfettamente a Intesa Sanpaolo. Ieri Ubi ha annunciato un nuovo piano industriale e credo che Intesa può essere un fattore abilitante nel raggiungere e superare gli obiettivi. Vorrei chiedere loro di attuare quel piano all'interno di Intesa Sanpaolo"".
Nelle slide di presentazione dell'operazione agli addetti ai lavori, Intesa stima 340 milioni di sinergie sulle spese per il personale, grazie a circa ""5.000 uscite volontarie, senza impatti sociali'. Sono previste contestualmente 2.500 assunzioni di giovani.
E ancora: saranno portati da 11,5 a 13,5 milioni gli interventi a favore delle persone in difficoltà (distribuzione pasti, posti letto, indumenti, cibo) nei prossimi tre anni. ""Abbiamo supportato le famiglie e le imprese italiane con una capacità di erogare credito che ci colloca ai primi posti in Europa. Abbiamo protetto i risparmi dei nostri clienti durante il periodo più difficile della crisi economica, e anche questo è stato possibile grazie alla forza del nostro bilancio"". 
Dice ancora Messina: ""La nostra banca si è sempre distinta per lungimiranza; lo abbiamo dimostrato nel 2011 quando, in anticipo rispetto al settore bancario, abbiamo lanciato un'operazione di rafforzamento del capitale. Una mossa vincente che ci ha consentito di soddisfare i nuovi criteri fissati dalla Bce e porre le fondamenta di un decennio di crescita che ci ha condotti sino a qui""."
50;"Gli analisti apprezzano i propositi di distribuzione del dividendo. Debole Bper che dovrà fare un aumento di capitale da 1 miliardo per rilevare 4-500 filiali. Banco Bpm sente profumo di m&a. In calo gli altri indici europei, debole il petrolio";"MILANO - L'offerta a sorpresa e non concordata di Intesa Sanpaolo per rilevare Ubi Banca scuote Piazza Affari in una giornata che pare fortemente penalizzata dall'allarme lanciato ieri da Apple, che per il colpa del coronavirus non sarà in grado di centrare i target del prmo trimestre 2020. La diffusione dell'epidemia resta la principale preoccupazione dei mercati, come emerge anche dal calo dell'indice Zew che misura la fiducia e le aspettative degli investitori tedeschi: è precipitato a 8,7 punti a febbraio, da 26,7 di gennaio, mancando nettamente le attese degli analisti che in media puntavano su un calo a 21,5.
 
Ubi, Intesa & Co. Il risiko accende Piazza Affari
Ma la copertina di giornata è tutta per la mossa dell'istituto guidato da Carlo Messina che agita tutto il settore bancario-assicurativo. Oltre alle due banche coinvolte nel risiko dell'offerta entrano anche Bper, che se l'operazione andrà in porto acquisirà 4-500 filiali da Ubi, e UnipolSai, che rileverà invece i rami d'azienda riferibili a una o più compagnie assicurative attualmente partecipate da Ubi banca.
Il titolo dell'istituto guidato da Victor Massiah non fa prezzo in avvio poi entra in contrattazione e si ferma a +22,94%, avvicinandosi al prezzo dell'offerta avanzato da Intesa (premio del 27,6% sulla chiusura di ieri). In lieve rialzo Intesa Sanpaolo, che guadagna l'1,59%, mentre Bper (che rileverà 4-500 filiali) perde oltre 10 punti e Unipol (che acquisterà i rami assicurativi di Ubi) termina poco mossa.
 
Le reazioni degli analisti
Gli analisti fanno il punto di buona mattina sull'operazione. Secondo Equita, si tratta di una ""mossa totalmente inattesa"" il cui ""razionale strategico risiede nel consolidamento del mercato domestico, in cui Intesa Sanpaolo dovrebbe aumentare la quota di mercato al 20 per cento"". Sul dividendo prospettico si concentrano a Goldman Sachs, sottolineando che una cedola da 0,2 euro per azione nel 2020 ""sarebbe in linea con il consensus, mentre un'analoga cifra nel 2021 (come prospettato da Intesa, ndr) sarebbe del 15% al di sopra delle previsioni"". Anche da Citi riflettono su come sia questo un dettaglio importante perché ""conferma il focus aziendale sulla distribuzione di capitale"". E aggiungono come la notizia porti ad alzare la speculazione su Banco Bpm, che in effetti fiuta l'odore di m&a in accelerazione e sale nettamente in Borsa (segui).


Borse Ue deboli per la paura del contagio
Detto di quanto accaduto a Piazza Affari - con il Ftse Mib cresciuto dello 0,41% dopo l'avvio debole - resta l'incertezza generale legata all'evoluzione del coronavirus. Si continuano infatti a registrare contraccolpi sull'attività aziendale e gli scambi Ue procedono deboli: Londra cede lo 0,82%, Francoforte scende dello 0,75% e Parigi dello 0,48%. In flessione anche Wall Street: alla chiusura delle Borse europee il Dow Jones cede lo 0,9% e il Nasdaq scende dello 0,5%.
In lieve rialzo lo spread. Il differenziale Btp/Bund chiude a 134 punti con il rendimento del titolo decennale allo 0,92%. Stabile anche l'euro: la moneta unica vale 1,0836 dollari mentre nei confronti dello yen è in lieve calo a 118,18. I dubbi sulla tenuta dell'economia globale si fanno sentire sulle quotazioni del petrolio: i contratti sul Wti scendono dei 61 cent a 51,44 euro e quelli sul Brent di 65 cent a 57,02. Vola anche l'oro, con il lingotto che sfonda i 1600 dollari l'oncia, ai massimi dal 2013.
 "
51;"Parziale turnover dell'organico, verso la chiusura 175 filiali. Massiah: ""Così mettiamo alle spalle dieci anni di crisi""";"MILANO - Utili, dividendi, chiusura di filiali e snellimento del personale. Ubi Banca ha presentato il piano industriale al 2022 e prevede di realizzare 665 milioni di euro di utile netto, mantenendo in media un livello di destinazione dei profitti ai dividendi pari al 40%. Come accade per molte banche (rumore ha fatto ad esempio Unicredit), anche Ubi prevede la riduzione di personale: si tratta di circa 2.030 risorse, incluse le circa 300 oggetto dell'accordo sindacale del dicembre 2019, il cui costo è già stato spesato nei risultati dello scorso esercizio. 
La nota che annuncia il piano prevede la garanzia di ""un parziale ricambio generazionale"". Nel piano si scrive anche la chiusura di 175 filiali, mentre gli sportelli full cash saranno ridotti del 35%.RepBanche, 5 miliardi di dividendi per gli azionisti. Finanziati con più tagli al personale di ANDREA GRECO
Dal punto di vista patrimoniale, la distribuzione dei dividendi è pensata per mantenere un indice di solidità patrimoniale Cet1 ratio del 12,5% a fine anno. La banca si riserva di poter aumentare il dividendo nel 2022 in caso di Cet1 ratio superiore al 12,5%.
""Il triennio di piano rappresenta in modo simbolico il lasciarsi alle spalle un decennio di crisi che la banca peraltro ha affrontato con resilienza. Basandosi su un approccio conservativo per gli scenari futuri, la banca è convinta di avere tutte le capacità di evolvere il proprio modello di business al servizio di azionisti, clienti, personale e del contesto ambientale in cui opera"", afferma il ceo di Ubi Banca, Victor Massiah, illustrando i cardini dello sviluppo.
Tra i cardini del piano c'è la riduzione ulteriore degli npl in bilancio, i crediti di difficile esigibilità. Nel 2022 il rapporto tra crediti deteriorati lordi e totale dei crediti deteriorati (npl ratio lordo) è atteso in calo al 5,2%, rispetto all'attuale 7,8%. Positiva la reazione del titolo in Borsa a questi numeri (segui in diretta)."
52;"Il gruppo chiude il 2019 con un utile prima delle tasse in calo del 32,9%, a 13,35 miliardi di dollari, mancando le attese degli analisti. Il rischio di epidemie ""può influire sulla nostra performance nel 2020""";"ROMA - Il colosso bancario Hsbc prevede di tagliare il 15% della sua forza lavoro globale, pari a 35.000 posti di lavoro, nell'ambito di un drastico piano di riduzione dei costi. ""Il nostro obiettivo è quello di ridurre l'attuale forza lavoro da 235.000 a 200.000 unità nei prossimi tre anni"", dice Noel Quinn, amministratore delegato ad interim, in un'intervista a Bloomberg News.
Hsbc chiude il 2019 con un utile prima delle tasse in calo del 32,9%, a 13,35 miliardi di dollari, mancando le attese degli analisti. La più grande banca in Europa per asset ha dichiarato una svalutazione dell'avviamento di 7,3 miliardi, principalmente per le attività europee di investment banking e commercial banking. Hsbc ha detto che ""continuerà a monitorare il recente scoppio del coronavirus che sta causando turbolenze economiche a Hong Kong e in Cina e potrebbe influire sulla performance del 2020"". Alla Borsa di Hong Kong il titolo cede il 3,03%."
53;"I numeri dei due istituti: la Banca guidata da Carlo Messina vanta 11,8 milioni di clienti e oltre 65 mila dipendenti in Italia, per Ubi 1638 filiali in Italia";"MILANO -  I numeri del colosso bancario che potrebbe nascere dopo la possibile acquisizione di Ubi da parte di Intesa Sanpaolo li ha forniti questa mattina l'amministratore delegato di Intesa Carlo Messina: 460 miliardi di impieghi totali, risparmi gestiti per 1100 miliardi e ricavi totali per 21 miliardi di euro. Presi singolarmente sono questi i numeri dei due istiuti protagonisti di una delle più rilevanti operazioni bancarie in Italia degli ultimi anni.
Intesa Sanpaolo è il maggiore gruppo bancario in Italia, con 11,8 milioni di clienti e circa 3.800 filiali e 65855 dipendenti nel nostro Paese. Sul fronte dei risultati  lo scorso anno ha realizzato 4,18 miliardi di utile, di cui l'80% è stato desinato al dividendo per li azionisti. In Borsa, ai valori di chiusura di ieri, vale 44,4 miliardi euro.
Dalla sua invece Ubi banca ha conseguito lo scorso anno un utile da 251 milioni di euro, di cui 147,6 destinati alle cedole. Nelle scorse ore il gruppo ha presentato il nuovo piano industriale al 2022 che prevede di realizzare 665 milioni di euro di utile netto nel 2022 e di mantenere nell'arco del piano industriale un pay-out medio (percentuale di utile destinata a dividendo) del 40%. La capitalizzazione si attesta invece a 3,99 miliardi di euro.
Il Gruppo - nato l'1 aprile 2007  - vanta una copertura multiregionale, con 1.638 filiali in Italia, di cui 608 in Lombardia e 144 in Piemonte ed una rilevante presenza nelle regioni più dinamiche del Centro Italia e nel Sud Italia. I dipendenti del gruppo sono circa 20.200 e sono oltre 4,2 milioni i clienti , con una forte componente retail."
55;"E' stato presentato stamattina a Montecitorio durante un presidio cui ha partecipato il presidente dell'associaizone don Luigi Ciotti";"ROMA - Un manifesto per assicurare diritti ai familiari di vittime innocenti delle mafie. Centinaia di persone provenienti da tutta Italia si sono riuniti a piazza Montecitorio per un presidio dove l'associazione Libera ha illustrato una serie di richieste ""di giustizia e di rispetto dei diritti stabiliti per legge"". ""Mentre alla Camera si vota la fiducia al Milleproroghe frutto di faticosi compromessi - ha detto il presidente di Libera don Luigi Ciotti - noi siamo qui in piazza in silenzio ad esprimere la nostra sfiducia. Ma non dobbiamo mai dimenticare le cose positive di questi anni, vogliamo continuare a dare fiducia alla politica seria. Però noi dobbiamo alzare la voce quando qualcuno sceglie il silenzio. Non possiamo stare zitti e inermi"".
Ancora: ""La mafia più pericolosa è la mafia delle parole, è immobilismo, la burocrazia, il promettere e non fare. E nel manifesto illustrato in piazza si chiede alla politica di dare ""delle risposte alle loro istanze e riteniamo sia una priorità modificare il senso stesso delle misure previste a favore delle vittime, in quanto ad oggi vengono definite 'benefici', mentre sarebbe giusto e culturalmente opportuno definirle 'diritti'"".
Queste le richieste di Libera:
- che sia riconosciuto lo status di Vittima di mafia anche alle persone che hanno perso la vita a causa di eventi delittuosi di stampo mafioso in data antecedente al 1 gennaio 1961 e per le quali ricorrano i presupposti per il riconoscimento medesimo;
- l’equiparazione delle vittime del dovere e delle mafie alle vittime del terrorismo, al fine di evitare ulteriori disparità tra le vittime in base alla tipologia dell’evento delittuoso;
- che riguardo all’estraneità della vittima e dei suoi familiari fino al 4 grado, così come previsto dalle norme, sia effettuata una valutazione caso per caso, relativamente alle frequentazioni del superstite e dei familiari della vittima e non sul grado di parentela;
- che in materia di prescrizioni e decadenze, previste anche da una recente circolare del Ministero dell’Interno, sia fatta un’attenta ed urgente riflessione per evitare interpretazioni ingiustamente restrittive;
- un riordino ragionato di tutte le norme che disciplinano i diritti (benefici) previsti a favore delle vittime delle mafie, al fine di rendere effettiva la fruizione che rispetto ad alcuni punti fondamentali resta molto spesso solo sulla carta; così come chiediamo che i tempi della valutazione delle singole istanze non si dilatino a dismisura;
- che l’attenzione alla vittima venga posta al centro della riflessione del legislatore, al fine di rendere operative anche in Italia le direttive europee in materia di tutela della vittima e dei suoi familiari, ad essa equiparati, in particolare rispetto alla stessa posizione dei familiari delle vittime nel processo, visibilmente limitata rispetto a quella del reo, dato anche l’approccio reocentrico del nostro sistema processuale;
- promuoviamo un sostegno alle vittime dei reati intenzionali violenti, cosiddetta criminalità comune, al fine  di  non lasciare sola nessuna persona resa vittima da episodi gravi di violenza."
97;"Si comincia con la sfida tra i più amati scrittori italiani del Novecento. E i giurati siete voi. E poi Elsa Morante, Stephen King e altre sorprese sul numero in edicola tutta la settimana dal 15 febbraio";"Camilleri contro Sciascia. Calvino contro Tabucchi. E poi, ancora, Carlo Levi contro Anna Maria Ortese. Oppure il Pasticciaccio di Gadda contro il Giardino dei Finzi-Contini di Bassani. Finalmente ci siamo. Parte il torneo letterario di Robinson: scrittori contro scrittori e per giurati i lettori. Nel numero del nostro supplemento culturale in edicola domani, e poi per tutta la settimana a 50 centesimi, Giorgio Dell'Arti ci spiega com'è nato il torneo, come si svolge e quali sono i 32 scrittori a confronto. ""A scendere in campo per primi"", racconta ""sono gli autori della nostra giovinezza, di noi gente che sta intorno ai settanta e ha passato gli anni belli della vita leggendo Moravia, Guareschi, Primo Levi"". 
Ma la letteratura è piena di diatribe tra autori: la più antica risale addirittura a quattro secoli prima di Cristo, quando Aristofane ne Le rane mette in scena uno scontro diretto tra i due grandi tragediografi greci Eschilo e Euripide. Il dio Dioniso può riportarne in vita uno solo: chi sarà il prescelto? Chi è il migliore? Ricordando simpatici aneddoti della sua vita di studente di liceo, Stefano Massini ci racconta questo e altri singolari scontri tra famosi nemici di penna. Tra gli sfidanti più illustri figurano per esempio uno sprezzante Tolstoj che distrugge le opere di Shakespeare e una ""assatanata"" Virginia Woolf che inveisce sull'incapacità di comprendere l'Ulisse di Joyce. Per non parlare della gara senza esclusione di colpi tra D'Annunzio e Pirandello: ""Ostilità spudorata, altro che torneo"", puntualizza Massini, tanto che alla prima dell'Enrico IV ""non ci fu un solo spettatore che non si divertisse alla parodia dello stile del Vate, messo in ridicolo nella folle sceneggiata del protagonista"". Del resto, l'amore dei lettori per i classici è intramontabile, come ci suggerisce anche Filippo La Porta. Perciò, coraggio, adesso tocca a voi: le iscrizioni per diventare giudici del torneo sono sempre aperte, basta andare in rete, digitare l'indirizzo https://torneoletterariodirobinson.repubblica.it e seguire le istruzioni. Buon divertimento.
rep
		    
		          	
		        
		        	Approfondimento
		        	
			        	Che il torneo abbia inizio. E vinca il migliore
			      	di GIORGIO DELL'ARTI
			      	
		    
Ma non solo. Tra le firme che troverete questa settimana nel nostro supplemento c'è una sorpresa: un eccezionale Stephen King che racconta perché ha affidato il sequel di un suo romanzo per giovanissimi all'amico Richard Chizmar (recensito da Ilaria Zaffino). Mentre Giancarlo De Cataldo ha letto per noi l'esordio nel romanzo del giornalista cubano Carlos Manuel Álvarez che ci regala un affresco al vetriolo della vita nell'isola della rivoluzione. 
Tra gli autori da riscoprire, a grande richiesta, un bel ritratto di Elsa Morante che, come ricorda Valeria Parrella, ""ha consegnato ai lettori la fascinazione della parola che crea e salva"". Infine, nelle pagine dedicate agli spettacoli, Luca Valtorta ha intervistato Samuel, voce dei Subsonica, che ora si racconta in un libro e, per la prima volta, svela le origini del nome del gruppo.In edicola tutta la settimana a partire da sabato 15 febbraio a 50 centesimi
             
        
	         
	         	
	         		Condividi
	         	 
	         
        
        
    
    "
